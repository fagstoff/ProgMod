# Fizz-Buzz

## Oppgave

Lag et program som skriver ut tallene fra 0 til 100 i konsollvinduet. Etter alle tall som er delelig med 3 skal det stå `Fizz`. Etter alle tall som er delelig med 5 skal det stå `Buzz`. Etter alle tall som er delelig med både 3 og 5 skal det stå `FizzBuzz`.

## Ressurser

* Du trenger en kodeeditor og Python til denne oppgaven.

## Vurderingskriterier

* Programmet skal kjøre uten feil og advarsler.
* Programmet skal skrive ut `Fizz`, `Buzz` og `FizzBuzz` i henhold til spesifikasjonen i oppgaveteksten ovenfor.
* Det skal komme klart frem av programkode og kommentarer hvordan du har løst problemet.

## Kompetansemål

* omgjøre problemstillinger til konkrete delproblemer, vurdere hvilke delproblemer som lar seg løse digitalt, og utforme løsninger for disse
* bruke grunnleggende programmering som variabler, datatyper, løkker, tester, plotting, tilfeldige tall, funksjoner og enkel brukerinteraksjon
* lage strukturerte og oversiktlige programmer med hensiktsmessige kommentarer

---

_Denne oppgaven er laget av [fuzzbin](https://github.com/fuzzbin), og er en variant av [FizzBuzz](https://en.wikipedia.org/wiki/Fizz_buzz). Oppgaven er lisensiert under en [Creative Commons Navngivelse-DelPåSammeVilkår 4.0 Internasjonal lisens.](http://creativecommons.org/licenses/by-sa/4.0/)_
