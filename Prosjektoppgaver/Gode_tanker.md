# Gode tanker

**I denne prosjektoppgaven skal du lage modeller, kjøre simuleringer og bygge et fysisk system. Oppgaven dekker store deler av kompetansemålene i faget [Programmering og modellering X](https://github.com/fagstoff/ProgMod/blob/master/Læreplan/kompetansemål.md). For å løse oppgaven må du ha god kjennskap til bruk av differensiallikninger og numerisk løsning av disse, og du må kunne grunnleggende programmering.**

## Oppgave

Bygg et fysisk system som består av to tanker som er fylt med vann. Bruk simuleringer for å designe systemet før det bygges. Verifiser korreksjonsfaktoren C for vann som strømmer fritt ut av et hull. Lag en animasjon med pygame som viser nivået i tankene som funksjon av tid.

## Ressurser

* Ta utgangspunkt i fagteksten [Tankmodell - To tanker](https://github.com/fagstoff/ProgMod/blob/master/Fagstoff/tankmodell_5.ipynb)
* Som et utgangspunkt for faktoren C kan du bruke verdien [0.61](https://www.usbr.gov/tsc/techreferences/mands/wmm/chap09_05.html)

## Innlevering

Det skal lages en Jupyter Notebook som dokumenterer hele prosjektet. Dokumentasjonen skal inneholde:

* en video av forsøket (eller forsøkene)
* en kort introduksjon til matematiske modeller
* vurdering av resultatene fra simuleringer og forsøk
* lenker til programkoden for simulering og visualisering (valgfri lisens)

## Vurderingskriterier

### Høy måloppnåelse

* Simuleringen gir en god tilnærming til hvordan det ferdige systemet oppfører seg
* Simuleringsprogrammet er strukturert og ryddig, med teknisk gode løsninger og god dokumentasjon
* Det kommer tydelig fram i rapporten hvilke forenklinger og antakelser som er gjort i modellen
* Det skal være mulig å reprodusere resultatene i en demonstrasjon
* Resultatene blir formidlet på en ryddig og god måte
* Elevene har referanser til kilder og viser god kildekritikk

### Middels måloppnåelse

* Simuleringen gir en god tilnærming til hvordan det ferdige systemet oppfører seg
* Simuleringsprogrammet er strukturert og ryddig, med god dokumentasjon
* Det kommer tydelig fram i rapporten hvilke forenklinger og antakelser som er gjort i modellen
* Det skal være mulig å reprodusere resultatene i en demonstrasjon
* Resultatene blir formidlet på en ryddig og god måte
* Elevene har referanser til kilder


### Lav måloppnåelse

* Simuleringen gir en tilnærming til hvordan det ferdige systemet oppfører seg
* Simuleringsprogrammet inneholder dokumentasjon
* Rapporten opplyser om noen forenklinger og antakelser som er gjort i modellen

## Kompetansemål

Prosjektet dekker følgende [kompetansemål fra læreplanen i faget](https://github.com/fagstoff/ProgMod/blob/master/Læreplan/kompetansemål.md):

### Grunnleggende programmering

* omgjøre problemstillinger til konkrete delproblemer, vurdere hvilke delproblemer som lar seg løse digitalt, og utforme løsninger for disse
* bruke grunnleggende programmering som variabler, datatyper, løkker, tester, plotting, tilfeldige tall, funksjoner og enkel brukerinteraksjon
* lage strukturerte og oversiktlige programmer med hensiktsmessige kommentarer

### Matematiske metoder

* lage programskisser og algoritmer med utgangspunkt i et matematisk problem
* bruke og utlede numeriske metoder for å derivere og integrere funksjoner
* bruke og utlede numeriske metoder til å løse differensiallikninger

### Modellering

* utforme matematiske modeller med utgangspunkt i praktiske problemstillinger og vurdere modellene
* gjøre rede for modellbegrepet og drøfte ulemper og fordeler ved noen modeller
* sammenligne resultater fra simuleringer med eksperimentelle data
* planlegge, utføre, drøfte og presentere et selvstendig arbeid knyttet til modellering


---
_Denne oppgaven er laget av [bitjungle](https://github.com/bitjungle). Oppgaven er lisensiert under en [Creative Commons Navngivelse-DelPåSammeVilkår 4.0 Internasjonal lisens.
](http://creativecommons.org/licenses/by-sa/4.0/)_
