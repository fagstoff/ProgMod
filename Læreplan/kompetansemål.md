# Kompetansemål

> **OBS!** Den originale læreplanen fra UDIR bruker kulepunkter for alle kompetansemål, ikke nummer slik det er gjort nedenfor. Vi har lagt til nummer for at det skal være enklere å referere til et spesifikt kompetansemål.  --- [fuzzbin](https://github.com/fuzzbin) og [bitjungle](https://github.com/bitjungle)

## Grunnleggende programmering

Mål for opplæringen er at eleven skal kunne

1. gjøre rede for overgangen mellom høynivåkode og lavnivåkode
2. omgjøre problemstillinger til konkrete delproblemer, vurdere hvilke delproblemer som lar seg løse digitalt, og utforme løsninger for disse
3. bruke grunnleggende programmering som variabler, datatyper, løkker, tester, plotting, tilfeldige tall, funksjoner og enkel brukerinteraksjon
4. lage strukturerte og oversiktlige programmer med hensiktsmessige kommentarer

## Matematiske metoder

Mål for opplæringen er at eleven skal kunne

1. lage programskisser og algoritmer med utgangspunkt i et matematisk problem
2. bruke og utlede numeriske metoder for å derivere og integrere funksjoner
3. bruke og utlede metoder for å finne nullpunkter til funksjoner
4. bruke og utlede numeriske metoder til å løse differensiallikninger
5. sammenligne noen analytiske og numeriske metoder

## Modellering

Mål for opplæringen er at eleven skal kunne

1. utforme matematiske modeller med utgangspunkt i praktiske problemstillinger og vurdere modellene
2. gjøre rede for modellbegrepet og drøfte ulemper og fordeler ved noen modeller
3. sammenligne resultater fra simuleringer med eksperimentelle data
4. planlegge, utføre, drøfte og presentere et selvstendig arbeid knyttet til modellering
