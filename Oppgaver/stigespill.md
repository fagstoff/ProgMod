# Stigespillet

Stigespill er et brettspill hvor målet er å komme seg fra starten til slutten av brettet med færrest mulig terningkast. Rundt på brettet er det en rekke «stiger» som fungerer som snarveier for spillbrikkene, eller en tilbakeføringsvei så man må gå et visst antall felter om igjen. 

## Spillebrett og regler

<figure>
    <img src="./img/stigespill_brett.png" alt="Spillebrett" width="600"/>
    <figcaption>Spillebrettet til stigespillet. Bilde tatt av <a href="https://github.com/fuzzbin">fuzzbin</a></figcaption>
</figure>

<br>

<figure>
    <img src="./img/stigespill_regler.png" alt="Spillebrett" width="400"/>
    <figcaption>Reglene til stigespillet. Bilde tatt av <a href="https://github.com/fuzzbin">fuzzbin</a></figcaption>
</figure>

## Oppgave

Lag en simulator av stigespillet som er vist i bildet ovenfor, og kjør simuleringer for å finne ut hvor mange terningkast vi i gjennomsnitt må bruke for å komme i mål i dette spillet. Vis fordelingen av terningkastene grafisk. Vurder hvor mange simuleringer som er nødvendig å kjøre for å gi sikre estimater for gjennomsnittlig antall kast for å komme i mål.

## Ressurser

* Du trenger en kodeeditor og Python for å løse denne oppgaven.

## Vurderingskriterier

* Programmet skal kjøre uten feil og advarsler.
* Programmet skal følge reglene for spillet.
* Programmet skal skrive ut gjennomsnitlig antall kast man må bruke for å fullføre spillet. Det skal også skrives ut hvor mange simuleringer som er kjørt.
* Programmet skal be brukeren om å angi antall simuleringer.
* Det skal komme klart frem av programkode og kommentarer hvordan du har løst problemet.

## Kompetansemål

* omgjøre problemstillinger til konkrete delproblemer, vurdere hvilke delproblemer som lar seg løse digitalt, og utforme løsninger for disse
* bruke grunnleggende programmering som variabler, datatyper, løkker, tester, plotting, tilfeldige tall, funksjoner og enkel brukerinteraksjon
* lage strukturerte og oversiktlige programmer med hensiktsmessige kommentarer

## Annet

Hvis du syntes denne oppgavene var spennende, og vil lese mer om matematikken bak dette spillet kan du lese på bloggen og nettstedet [Datagenetics](http://www.datagenetics.com/blog/november12011/).


---
_Denne oppgaven er laget av [fuzzbin](https://github.com/fuzzbin) og [bitjungle](https://github.com/bitjungle) etter en idé fra Henrik Kjønnerud (henrikk@vfk.no) på Greveskogen VGS som laget den opprinnelige oppgaven. Oppgaven er lisensiert under en [Creative Commons Navngivelse-DelPåSammeVilkår 4.0 Internasjonal lisens.](http://creativecommons.org/licenses/by-sa/4.0/)_
